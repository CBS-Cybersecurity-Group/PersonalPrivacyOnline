---
title: "Online Had"
subtitle: "Version for Undervisere"
author: "Sippo Rossi and Irfan Kanat"
date: "25/04/2021"
output: pdf_document
titlepage: true
titlepage-rule-color: "360049"
titlepage-background: "backgrounds/background1.pdf"
urlcolor: blue
---

# Online Had: Hvordan Personer Vildleder og Tilskynder Til Online Had 

## Synopsis

Videoforelæsningen præsenterede hvordan økonomisk gevinst eller støtte til politiske interesser er incitamenter for vildledning online. Klasseopgaven er fokuseret på hate speech og misinformation, hvilket er en akut samfundstrussel, og vist sig, ikke kun at være en risiko i andre lande men selv for stabile europæiske demokratier.

## Målgruppe og Undervisningsmål

Studerende på ungdomsuddannelserne og yngre voksne er de primære målgrupper, men essensen er relevant for alle internetbrugere og specielt for brugere af sociale medier.

Hensigten med casen er at illustrere hvordan personer, organisation og regeringer forsøger at manipulere og controllere den offentlige mening gennem promovering af bestemte ideologier via forskellige metoder, så som storskala koordinering af sociale medie konti og ved spredning af misinformation og fake news i diskussioner på sociale medier.

Hovedemnet bliver gennemgået således de studerende får indblik i vigtigheden af at have en kritisk synsvinkel på onlineindhold og en grundig gennemgang af kildemateriale. Dette skulle gerne hjælpe de studerende til en forståelse af, hvor nemt det er at fremstå som en fiktiv person online, eller få det til at synes som bestemte meninger har bred opbakning men i virkeligheden kun er få aktive enkeltpersoners overbevisninger.

## Tiltænkt Undervisningsform

Vi anbefaler følgende tilgangsvinkel til undervisningen: Først introduceres de studerende til temaet via den tilhørende videolektion og / eller underviser giver en forelæsning. Derefter læser de studerende artiklen i Læseøvelse 1, og gennemgår indholdet med medstuderende og underviser. De studerende opfordres til aktiv deltagelse i diskussioner, og til at reflekterer over de etiske overvejelser og implikationer introduceret af casen. Herefter, bør de studerende læse artiklerne i Læseøvelse 2 og 3, med efterfølgende klassediskussioner.

## Casen

Dagens klasseaktivitet gennemgås tre artikler, der illustrerer hvordan had spredes online og effekten heraf. Læs først artiklerne efter afsluttet klassediskussion af foregående materiale.

### Baggrundsinformation Part 1 - Myanmar

Facebook er et af de mest brugte sociale medier i verden, med over 2,5 milliarder konti og 1,8 milliarder aktive brugere. Men denne platform har haft problemer med moderering af indhold distribueret via deres website. Nogle af det mest grelle tilfælde, der illustrerer hvordan sociale medier kan misbruges, stammer fra Myanmar, hvor de har været brugt som instrument for eskalering af had rettet mod en minoritet og koordinering af overgreb.

Interessant nok, har Facebook, i mange sydasiatiske lande, spillet en aktiv rolle som den primære adgang til internettet, og tilmed været synonymt med internetadgang grundet aftaler mellem mobiltelefon udbydere og teleoperatører. Med det resultat, at det sociale medie har været den primære kilde til information for mange mennesker, hvilket ikke er ideelt givet en kombination af mangelfuld moderering og regeringer der tilskynder til spredning af misinformation.

### Læseøvelse 1

Læs følgende artikel fra New York Times i 2018  “A Genocide Incited on Facebook, With Posts From Myanmar’s Military”: [https://www.nytimes.com/2018/10/15/technology/myanmar-facebook-genocide.html](https://www.nytimes.com/2018/10/15/technology/myanmar-facebook-genocide.html)

**Emner**

+ Misinformation og Fake News
+ Falske konti

**Læring**

+ Vær skeptisk overfor information på sociale medier
+ Tjek kildeinformation når personer udtrykker deres meninger online

**Spørgsmål for Diskussion**

1. Har de studerende oplevet misinformation på sociale medier?
2. Hvorfor kan fabrikerede løgne umiddelbart virke troværdige?
3. Kan en sådan situation opstå i Europa eller Danmark?

### Baggrundsinformation Part 2 – Russiske Trolls

Hvis det første eksempel synes for langt væk fra Danmark, har næste eksempel sin oprindelse i et land langt nærmere geografisk. Internet Research Agency (IRA), understøttet af den russiske regering, er berømt for spredning af misinformation og fake news i den vestlige verden, med det formål at støtte politiske bevægelser, der fremmer Ruslands interesser. Selvom, de mest berømte eksempler stammer fra Præsidentvalgene i USA i 2016 og 2020, har IRA været involveret i politiske diskussioner i Europa og har støttet astroturfing-kampagner vedrørende emner som anti-EU og anti-immigration.

### Læseøvelse 2

Læs følgende artikel publiceret 2018 i New York Times: [https://www.nytimes.com/2018/02/18/world/europe/russia-troll-factory.html](https://www.nytimes.com/2018/02/18/world/europe/russia-troll-factory.html)

**Emner**

+ Trolling
+ Online propaganda

**Læring**

+ Udvis forsigtighed med hensyn til onlineindhold

**Spørgsmål for Diskussion**

1. Har nogen været vidne til mistænkelige posts eller konti vedrørende politiske diskussioner online?
2. Tror de studerende at Dansk politik er under indflydelse af udenlandske aktører?
3. Tror de studerende at Danske politiske partier er involverede i promovering deres synspunkter via Fake News konti?
4. Hvilke etiske risici ser de studerende ved brug af falske onlinekonti til promovering af forskellige emner, selv hvis de er enige i indholdets budskaber.

### Baggrundsinformation Part 3 - Tyskland

Ekkokamre er et af de problemer, der opstår på sociale medier, og kan resultere i polarisering af forskellige emner eller synsvinkler. Et ekkokammer opstår både bevidst, når brugere af sociale medier kun følger konti og sider der stemmer overens med deres egne synspunkter, og ubevidst når algoritmer guider hvilket indhold præsenteres på sociale medier ensidigt i retning af brugernes verdensbillede. Hvilket betyder at folk fanget i et ekkokammer, kun deltager i ensidige og unuancerede diskussioner, og ofte i stigende grad bliver eksponeret for ekstremt indhold, da yderligtgående posts typisk genererer flere likes på sociale medier, og derfor bliver delt hyppigt.

Det sidste eksempel beskriver effekten af ekkokamre i Danmarks naboland Tyskland. Hvilket viser, at selv højtuddannede befolkningsgrupper, typisk med meget gode mediekompetencer, kan blive ofre for eksponering af yderligtgående indhold på sociale medier.

### Læseøvelse 3

Læs følgende artikel fra The Atlantic: [https://www.theatlantic.com/international/archive/2018/09/facebook-violence-germany/569608/](https://www.theatlantic.com/international/archive/2018/09/facebook-violence-germany/569608/)

**Emner**

+ Hadefulde ytringer
+ Ekkokamre

**Læring**

+ Nøjes ikke med kildeinformation der underbygger din egen synsvinkel
+ Find information der både understøtter OG er modsatrettet ethvert synspunkt

**Spørgsmål for Diskussion**

1. Kan en tilsvarende situation opstå i Danmark?
2. Tror de studerende, at diskussioner online kan resultere i fysisk vold i Danmark?
3. Har de studerende oplevet hadefulde ytringer rettet mod fremmede og eller flygtninge?

\vfill
![CC4](CC4.png) This work is licensed under a [Creative Commons Attribution 4.0 International License](http://creativecommons.org/licenses/by/4.0/).
